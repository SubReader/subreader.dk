---
title: "SubReader Cinema"
date: "2020-25-03"
banner: "../banner.jpg"
published: true
---

## SubReader Cinema - möjligheten att se biofilm med vänner

Vad är väl roligare än att sluta skolan på fredagen och veta att man ska se en ny premiärfilm i biografen på kvällen? Jo, att också kunna se den tillsammans med vänner. För personer med lässvårigheter kan det kännas pinsamt att gå i biografen och se utländska filmer. Utländska filmer kräver att du läser undertexterna och det är något som inte alla kan eller orkar på grund av dyslexi, språkstörningar, synnedsättningar eller grundat andra anledningar.

Detta är ett scenario som flera av våra användare har beskrivit för oss: Du ska gå i biografen med en grupp vänner. Du kanske försöker få dem att välja den nya svenska filmen medan alla de andra är envisa om att det är den nya Hollywood-filmen som gäller. Du vågar inte säga emot så ni går dit för att se den engelsktalande filmen. Du köper dina popcorn och pratar glatt med dina vänner men så fort filmen börjar så försvinner leendet. Du förbereder dig på två långa timmar av film som du inte förstår. Dina vänner skrattar och du skrattar med, det måste ju ha varit något roligt. De viskar till varandra och kommenterar filmen. Du nickar men du hade ingen aning om att skådespelaren precis hade lämnat en ledtråd till den andra skådespelaren. Tur att popcornen smakar gott i alla fall. Efter filmen kan du se hur ögonen lyser på dina vänner; detta var den bästa filmen på hela året. Du håller med men går sedan hem och känner dig utanför - du har ingen aning om vad filmen faktiskt handlade om.

SubReader Cinema är lösningen som erbjuder uppläsning av undertexter på svenska i biografen. Det betyder att du med SubReader appen kan se alla de nya premiärer när de lanseras. Med airpods eller hörlurar kan du diskret lägga mobilen i fickan och få upplästa undertexter så snart biograffilmen börjar. Du väljer själv röst och kan ändra under filmens gång. Inne i appen kan du se en karta över vilka biografer som erbjuder SubReader.

Just nu finns SubReader Cinema hos mer än 100+ biografer i Danmark och Sverige. Är du biografägare och önskar höra mer om SubReader?
Kontakta oss på: kontakt@subreader.se
Vi vill gärna berätta mer!
