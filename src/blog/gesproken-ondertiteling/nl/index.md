---
title: "Gesproken ondertiteling is nu mogelijk"
date: "2021-01-06"
banner: "../banner.png"
published: true
---

# Heb je dyslexie of moeite met lezen? Of ken je iemand? Gesproken ondertiteling is nu mogelijk

## Veel mensen hebben moeite met lezen. De ondertiteling is soms lastig te volgen, waardoor een gezellige filmavond een uitdaging kan zijn.

Films worden meestal geassocieerd met ontspanning. Alleen of met vrienden en familie. Veel mensen realiseren zich echter niet dat het voor 7-10% van de bevolking een uitdaging kan zijn om de film te volgen, omdat zij moeite hebben met het lezen van de ondertiteling. Daarentegen zijn mensen die iemand kennen met dyslexie of zelf dyslexie hebben gewend dat ouders of vrienden de ondertiteling hardop voorlezen tijdens het kijken van films – voor iedereen.

### Hoe het begon

Alexander, de oprichter van SubReader, weet hier alles van, omdat zijn broer Simon dyslexie heeft. Elle keer als ze thuis film keken, las hun moeder de ondertiteling hardop voor. Dit leidde ertoe dat ze op een gegeven moment niet meer samen naar films keken. Daarnaast merkte Alexander dat Simon nooit met zijn vrienden naar de bioscoop ging, omdat het lastig was om de film te begrijpen.

Door deze frustratie ging Alexander op zoek naar een oplossing die er voor kon zorgen dat de ondertiteling werd voorgelezen voor Simon, zonder dat anderen er last van hadden. Dit resulteerde in de app SubReader, die Alexander en zijn vriend Anders ontwikkelden toen ze naar de middelbare school gingen.

### Hoe werkt het?

SubReader werkt met alle films en series op Netflix en Disney+. Later zal ook dit ook mogelijk zijn met Amazon Prime Video. Het enige dat je hoeft te doen, is het downloaden van de SubReader app voor je telefoon (Android & iOS). Vanaf dat moment kan je elke film of serie met voorgelezen ondertitels bekijken. Selecteer een film en SubReader luistert, met een aantal slimme algoritmes, naar het geluid van de televisie, computer of tablet en begint automatisch voor te lezen op het juiste moment. Vervolgens kan je met een koptelefoon of oortjes luisteren naar de ondertiteling en zo samen met anderen van de film genieten!

### Lancering

SubReader is net gelanceerd in Nederland en dus is het nu mogelijk om de app te downloaden. Dat betekent dat iedereen die moeite heeft met lezen nu de mogelijkheid heeft om de ondertiteling in het Nederlands voorgelezen te krijgen tijdens films en series van zowel Netflix als Disney+.

### Bioscoop

Daarnaast heeft bioscoop DOK6 – als eerste bioscoop van Nederland – SubReader geïnstalleerd, zodat bezoekers bij alle films van gesproken ondertiteling kunnen genieten. We hopen dat we binnenkort ook andere bioscopen aan de lijst kunnen toevoegen, waardoor iedereen die moeite heeft met lezen weer zin krijgt om naar de bioscoop te gaan! Houd voor nieuwe updates onze app in de gaten.